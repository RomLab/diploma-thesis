\section{Nástěnný snímač prostorové teploty}

Pro snímání prostorové teploty z místností slouží nástěnný snímač prostorové teploty (dále jen zkráceně snímací jednotka). Tyto snímací jednotky tedy primárně slouží k měření teploty a její následné odesílání do centrální jednotky. Dále disponují tlačítky pro nastavení požadované teploty (změna teploty s~krokem 0,5 °C) pro danou místnost. Aktuálně naměřenou a požadovanou teplotu zobrazují uživateli přímo na displeji. V případě přenastavení v centrálním systému, dojde k propsání těchto změn přímo na jednotlivé snímací jednotky. Snímací jednotky měří teplotu v místnosti každých 30~sekund. V případě síťového výpadku komunikace se zařízení automaticky snaží připojení obnovit, samotný výpad je signalizován i v centrální jednotce. Jednotky existují ve dvou variantách. První varianta komunikace s centrální jednotkou pomocí Ethernetu a je napájena pomocí aktivního \acrshort{poe} (\textit{\acrlong{poe}}). Druhá varianta komunikuje s centrální jednotkou pomocí bezdrátové sítě WiFi a je napájena pomocí síťového adaptéru. Obě varianty jsou popsány níže v sekci \ref{sec:ethernet-modul} a \ref{sec:wifi-modul}. Celkově je po domě umístěno 6 zařízení s Ethernetem a~4 zařízení s WiFi.

\subsection{Varianta s Ethernetem}
\label{sec:ethernet-modul}

Na obrázku \ref{fig:blokove-schema-nastenny-snimac-teploty-ethernet} je blokové schéma nástěnného snímače prostorové teploty komunikující pomocí Ethernetu a je napájen pomocí aktivního POE. Snímač je napájen ze zařízení \acrshort{pse} (\textit{\acrlong{pse}}), které řídí vykomunikování napájení a výkonnostní třídy pro koncové zařízení (snímač (\acrshort{pd} (\textit{\acrlong{pd}}))). Jak zařízení PSE, tak PD podporují standart 802.3af respektive 802.3at. Zařízení PD jsou nastavená pro nejnižší definovanou výkonovou třídu 1 (max. výkon PSE pro jednotlivé PD zařízení je 4 W). Pro přenos napětí se využívají tzv. fantomové napětí, kdy v případě využití páru 1,2 a 3,6 se stejnosměrné napětí vyvede ze středu transformátoru. Další možností je využití volných párů 4,5 a 7,8 (zejména při rychlosti 10 nebo 100~Mbit/s (využity pro přenos dat 2 páry)). Vstupní napětí z PSE (44–57 V v~závislosti na délce kabelu UTP a ztrátách) prochází přes diodový usměrňovač (nezávislost kladného pólu zdroje a země). Je zde řídící obvod TPS23753A, který zajišťuje komunikaci/rozhraní pro správné nastavení a povolení napětí z PSE, dále zajišťuje řízení převodu vstupního napětí na výstupní napětí 5~V (DC-DC měnič), je zapojen v topologie Flyback (využívá tedy vázaný induktor). Zpětná vazba je řešena pomocí optické zpětné vazby s nastavitelnou Zenerovou diodou TLV431A v zapojení komparátoru. 

Zařízení je možné tedy napájet pomocí 5 V z POE nebo při připojení USB respektive modulu, ke kterému je připojené USB. V případě, že je k~dispozici POE, dojde zablokování napájení z USB (pomocí MOSFETu s~kanálem P). Napětí 5 V je následně vedeno do dvou \acrshort{ldo} (\textit{\acrlong{ldo}}) regulátorů. Jeden slouží pouze pro napájení ESP32 modulu, druhá je pro napájení zbylých periferií (displej, tlačítka, teplotní senzor, obvod pro fyzickou vrstvu Ethernetu W5500). Důvodem rozdělení je proudové rozdělení jednotlivých regulátorů a tedy i jejich ztrátové teplo. Vzhledem k parametrům udávané výrobcem modulu ESP32 je možné max. proudový odběr až 0,5~A (proto byl vybrán regulátor, který toto zatížení dlouhodobě zvládne při daném úbytku napětí i když se reálně nepředpokládá, že k tomuto zatížení dojde). Dále bylo zohledněno, pokud by došlo k ESD události (jedná se o~zařízení na které uživatelé sahají), tak je žádoucí aby došlo maximálně k~restartu periferií a ne k restartu samotného ESP32 modulu. 

Pro programování modulu je zde konektor pro připojení externího modulu (viz sekce ), kde jsou piny pro TX/RX signál z UART a signály na automatický reset a boot modulu a piny pro napájení 5 V a země. Dále jsou zde přímo na DPS umístěné tlačítka pro boot a reset ESP32 modulu bez závislosti připojení programovacího modulu (lze tedy programovat i jinými moduly, které nemají automatický reset a boot). 

Samotné zařízení disponujeme ohranými transily na místech konektorů a připojených zařízení, které jsou přímo v kontaktu s uživatelem. Samotný obvod pro POE též disponuje proudovou a teplotní ochranou. LDO regulátory disponují detekcí nízkého vstupního napětí pro úspěšné spuštění, teplotní pojistkou a ochranou při zvýšení výstupního napětí vůči vstupnímu. 

Pro zobrazování aktuální a požadované teploty jsem zvolil barevný TFT displej velikosti 2.2" (240×320 pixelů) s řadičem ILI9341. Displej je připojen k~ESP32 modulu pomocí SPI sběrnice. Displej též disponuje možností ovládání podsvícení pomocí PWM, tento řídící pin je připojen též k modulu. Pro fyzickou vrstvu slouží obvod W5500, který implementuje ethernetový řadič s integrovaným TCP/IP. Obvod je s modulem ESP32 připojen pomocí SPI sběrnice. Pro snímání teploty slouží teplotní senzor DS18B20 (viz sekce \ref{sec:teplotni-senzory-pro-krby}). V neposlední řadě jsou zde tři tlačítka pro nastavení požadované teploty a~vyvolání nabídky menu.

Modul ESP32 disponuje rozhraním \acrshort{rmii} (\textit{\acrlong{rmii}})  nicméně ke složitější implementaci a většímu počtu pinů. Jsem zvolil integrovaný obvod W5500. Použití i využití následných knihoven bylo mnohem jednodušší. Vzhledem k malému vytížení komunikace je tento obvod dostačující. Pro komunikace mezi modulem ESP32 a displejem a obvodem W5500 jsou využity dvě nezávislé SPI sběrnice. 

V příloze \ref{app:nastenny-snimac-prostorove-teploty-ethernet} je schéma snímací jednotky. Na obrázku \ref{fig:dps-nastenny-snimac-prostorove-teploty-ethernet-vrchni-cast} je vrchní část realizované DPS pro snímací jednotku. Pro lepší galvanické oddělení jsou vyfrézované drážky. Dále na obrázku \ref{fig:dps-nastenny-snimac-prostorove-teploty-ethernet-vrchni-cast-displej} je DPS s osazeným displejem. Na obrázku \ref{fig:dps-nastenny-snimac-prostorove-teploty-ethernet-spodni-cast} je spodní část DPS. Kompletní zařízení včetně umístění do krabičky a popis samotné krabičky je v části \ref{sec:krabicka-pro-nastenny-snimac-prostorove-teploty}.

\begin{figure}[H]
    \centering
    \def\svgwidth{\columnwidth}
    \input{images/svg/blokove-schema-nastenny-snimac-teploty-ethernet.pdf_tex}
    \caption[]{Blokové schéma nástěnného snímače prostorové teploty s Ethernetem.}
    \label{fig:blokove-schema-nastenny-snimac-teploty-ethernet}
\end{figure}

\begin{figure}[H]
    \centering
    \includegraphics[width=0.85\textwidth]{images/nastenny-snimac-prostorove-teploty-ethernet/dps-nastenny-snimac-prostorove-teploty-ethernet-vrchni-cast.png}
    \caption{DPS nástěnného snímače prostorové teploty s Ethernetem, vrchní strana.}
    \label{fig:dps-nastenny-snimac-prostorove-teploty-ethernet-vrchni-cast}
\end{figure}

\begin{figure}[H]
    \centering
    \includegraphics[width=0.88\textwidth]{images/nastenny-snimac-prostorove-teploty-ethernet/dps-nastenny-snimac-prostorove-teploty-ethernet-vrchni-cast-displej.png}
    \caption{DPS nástěnného snímače prostorové teploty s Ethernetem a~displejem, vrchní strana.}
    \label{fig:dps-nastenny-snimac-prostorove-teploty-ethernet-vrchni-cast-displej}
\end{figure}

\begin{figure}[H]
    \centering
    \includegraphics[width=0.88\textwidth]{images/nastenny-snimac-prostorove-teploty-ethernet/dps-nastenny-snimac-prostorove-teploty-ethernet-spodni-cast.png}
    \caption{DPS nástěnného snímače prostorové teploty s Ethernetem, spodní strana.}
    \label{fig:dps-nastenny-snimac-prostorove-teploty-ethernet-spodni-cast}
\end{figure}


\subsection{Varianta s WiFi}
\label{sec:wifi-modul}

Na obrázku \ref{fig:blokove-schema-nastenny-snimac-teploty-wifi} je blokové schéma nástěnného snímače prostorové teploty komunikující pomocí WiFi a je napájen pomocí síťového adaptéru. Oproti verzi z \ref{sec:ethernet-modul} chybí celá část tykající se POE napájení a také obvod W5500 implementující ethernetovou komunikaci. Zbylé části jsou totožné jako v části \ref{sec:ethernet-modul}.

V příloze \ref{app:nastenny-snimac-prostorove-teploty-wifi} je schéma snímací jednotky. Na obrázku \ref{fig:dps-nastenny-snimac-prostorove-teploty-wifi-vrchni-cast} je vrchní část realizované DPS pro snímací jednotku. Dále na obrázku \ref{fig:dps-nastenny-snimac-prostorove-teploty-wifi-vrchni-cast-displej} je DPS s osazeným displejem. Na obrázku \ref{fig:dps-nastenny-snimac-prostorove-teploty-wifi-spodni-cast} je spodní část DPS. Kompletní zařízení včetně umístění do krabičky a popis samotné krabičky je v části \ref{sec:krabicka-pro-nastenny-snimac-prostorove-teploty}.

\begin{figure}[H]
    \centering
    \def\svgwidth{\columnwidth}
    \input{images/svg/blokove-schema-nastenny-snimac-teploty-wifi.pdf_tex}
    \caption[]{Blokové schéma nástěnného snímače prostorové teploty s WiFi.}
    \label{fig:blokove-schema-nastenny-snimac-teploty-wifi}
\end{figure}

\begin{figure}[H]
    \centering
    \includegraphics[width=0.85\textwidth]{images/nastenny-snimac-prostorove-teploty-wifi/dps-nastenny-snimac-prostorove-teploty-wifi-vrchni-cast.png}
    \caption{DPS nástěnného snímače prostorové teploty s WiFi, vrchní strana.}
    \label{fig:dps-nastenny-snimac-prostorove-teploty-wifi-vrchni-cast}
\end{figure}

\begin{figure}[H]
    \centering
    \includegraphics[width=0.85\textwidth]{images/nastenny-snimac-prostorove-teploty-wifi/dps-nastenny-snimac-prostorove-teploty-wifi-vrchni-cast-displej.png}
    \caption{DPS nástěnného snímače prostorové teploty s WiFi a displejem, vrchní strana.}
    \label{fig:dps-nastenny-snimac-prostorove-teploty-wifi-vrchni-cast-displej}
\end{figure}

\begin{figure}[H]
    \centering
    \includegraphics[width=0.89\textwidth]{images/nastenny-snimac-prostorove-teploty-wifi/dps-nastenny-snimac-prostorove-teploty-wifi-spodni-cast.png}
    \caption{DPS nástěnného snímače prostorové teploty s WiFi, spodní strana.}
    \label{fig:dps-nastenny-snimac-prostorove-teploty-wifi-spodni-cast}
\end{figure}
